# Bevezetés

A programozás során gyakran előforduló feladatok megoldására kidolgozott, bevált eljárásokat nevezzük programozási tételeknek. 

Ezek az algoritmusok rendezett adathalmazokon végrehajtott műveleteket foglalnak magukba - python esetén ezek leginkább a listák. Az adatok származhatnak billentyűzetről, fájlból vagy akár adatbázisból is. A kimenet lehet egy szám, egy logikai érték de akár egy vagy több másik lista is.

A leckében az alábbi tételek szerepelnek:


### Sorozatszámítás (összegzés)
> Egy listához egy értéket rendelő feladattípusokhoz.

### Eldöntés
> Igazzal tér vissza, ha a listában létezik adott tulajdonságú elem, és hamissal ha nincsen ilyen a listában.

### Keresés
> Adott egy lista és egy, a lista elemein értelmezhető tulajdonság. A feladat az első elem indexének meghatározása melyre igaz az adott tulajdonság. Nem biztos, hogy a listában van ilyen elem. 

### Megszámolás
> Adott egy lista és egy, a lista elemein értelmezhető tulajdonság. Az a feladat, hogy az adott tulajdonsággal rendelkező elemek darabszámát meghatározzuk.

### Maximum-minimum kiválasztás
> Adott egy lista. A feladat ezen lista legnagyobb vagy legkisebb elemének meghatározása. 



További ihletésnek:
http://users.atw.hu/gepeszlengyi/konyvek/Programozasi_tetelek.pdf