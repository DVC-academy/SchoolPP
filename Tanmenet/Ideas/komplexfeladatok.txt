Forrás: mester.inf.elte.hu

--------------------------------
# Angol mérték

Az angol mértékegységrendszerben hosszmértéknek az alábbiak a mérőszámai és átváltásai:

1 mérföld ≡ 1760 yard
1 yard ≡ 3 láb
1 láb ≡ 12 hüvelyk

Írj programot, amely egy angol mértékegységrendszerben megadott hosszúságokat összead, illetve kivon!

-Bemenet
A standard bemenet két sorában a két – pozitív – hosszúság van: 
a mérföld, a yard, a láb és a hüvelyk értéke egy-egy szóközzel elválasztva.

-Kimenet
A standard kimenetre két sort kell írni, az első sorba a beolvasott hosszúságok összegét,
a másodikba a különbségét (mindig az elsőből vonjuk ki a másodikat), a bemenet szerinti formátumban! 
Ha a különbség negatív, akkor a második sor elejére egy mínusz jelet kell kiírni!

-Példa
Bemenet:
2 850 2 7 
1 930 1 4 

Kimenet:
4 21 0 11
0 1680 1 3


--------------------------------
# Bankbetét

Az OKB (Országos Kuporgató Bank) új betétformát vezetett be. 
Kerek százas összeget lehet betenni a bankba, melyre havonta S% kamatot fizetnek. 
Ezer forintot elérő összegnél még P% prémium is jár. 
A kerek százasokon felül maradó részt a bank havonta kifizeti, amit otthon őrzünk. 
Ha az otthon őrzött pénz eléri vagy meghaladja a 100 forintot, akkor abból 100-at beteszünk a bankba.
Írj programot, amely megadja, hogy X betett összeg esetén H hónapon keresztül mennyi pénzünk lesz a bankban és mennyi lesz otthon!

-Bemenet
A standard bemenet első és egyetlen sorában négy egész szám van egymástól szóközzel elválasztva: 
a betett összeg (100≤X≤100000, X osztható 100-zal), 
a havi kamat (1≤S≤10), 
a prémiumkamat (0≤P≤S), 
a vizsgálandó hónapok száma (1≤H≤48).

-Kimenet
A standard kimenetre H darab sort kell kiírni, mindegyik sorban két egész számmal, 
a bankban és az otthon lévő pénzünk értékeivel, egymástól szóközzel elválasztva! 
Az i. sor az i. hónap utáni állapotot mutassa!

-1. Példa
Bemenet:
100 10 0 11

Kimenet:
100 10
100 20
100 30
100 40
100 50
100 60
100 70
100 80
100 90
200 0
200 20

- 2. Példa
Bemenet: 
800 10 5 5

Kimenet:
800 80
900 60
1000 50
1200 0
1300 80

--------------------------------
